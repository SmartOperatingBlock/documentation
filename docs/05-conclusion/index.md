---
title: Conclusioni
layout: default
has_children: false
nav_order: 6
---
# Conclusioni

L'impiego delle tecniche di *Domain-Driven Design* ha permesso di comprendere in modo approfondito un dominio complesso come quello sanitario. In particolare, grazie alle tecniche di *knowledge crunching* utilizzate nei primi meeting, è stato possibile comprendere il funzionamento attuale e il funzionamento atteso del sistema, oltre che i processi, le responsabilità e il linguaggio tecnico. L'utilizzo di un sito di progetto su *Confluence* e di strumenti come *Miro* e *Figma* ha permesso da un lato di simulare un contesto reale, mentre dall'altro ha semplificato la collaborazione e permesso una condivisione della conoscenza tra i componenti del team. 

Inoltre, l'utilizzo degli elementi del design strategico del DDD, in particolare l'identificazione dei sottodomini e la progettazione dei *bounded context* con le relative relazioni espresse nella *context map*, ha permesso una migliore gestione della complessità evitando al tempo stesso di inserire ambiguità nella conoscenza e nella progettazione. 

Infine, l'utilizzo di pratiche di *DevOps* e la progettazione di pipeline di *Continuous Integration* hanno evitato la ripetizione di attività manuali, in particolare l'analisi statica del codice, l'esecuzione di test di regressione, il rilascio e il delivery del software, automatizzando i processi ed aumentando la qualità e la produttività. 

