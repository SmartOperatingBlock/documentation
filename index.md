---
title: Introduzione
layout: home
has_children: false
nav_order: 1
---
# Introduzione

Questo sito contiene tutta la documentazione del progetto [Smart Operating Block](https://github.com/SmartOperatingBlock).
L'obiettivo è la prototipazione di un blocco operatorio smart.
Un blocco operatorio è un'area dedicata all'interno di un ospedale o di una struttura sanitaria dove vengono eseguite procedure chirurgiche su pazienti.
I servizi principali messi a disposizione dal sistema sviluppato sono: 

+ Building management e automation: grazie alla presenza pervasiva dei sensori all'interno del blocco operatorio è possibile monitorare e gestire le condizioni ambientali all'interno di esso in modo ottimale ed automatizzato nel rispetto delle normative sanitarie vigenti. 
+ Monitoring e process automation: il monitoraggio dei processi è parte fondamentale per quanto riguarda un blocco operatorio smart. Esso riguarda il monitoraggio di tutti gli interventi chirurgici, lo spostamento del personale all'interno del blocco e il monitoraggio del paziente in termini di posizione e parametri vitali. Inoltre, il monitoraggio consente di avere i dati a disposizione per poter reagire agli eventi che riguardano il processo, fornendo scenari di automazione che possano migliorare l'esperienza lavorativa del personale e la buona riuscita dell'intervento.
+ Surgery Report: tutti gli eventi e i dati raccolti durante il processo chirurgico partecipano alla creazione automatica del verbale operatorio che poi potrà essere integrato con le informazioni inserite dal personale autorizzato. La generazione automatica evita le imprecisioni e gli errori tipici dati dalle compilazioni manuali e permette un tracciamento più accurato delle attività coinvolte durante il processo e delle condizioni in cui esso viene svolto. In aggiunta permette un minor dispendio di tempo per il personale sanitario.

Il progetto è stato portato avanti seguendo l'approccio e le buone pratiche dettate dal Domain Driven Design e utilizzando i principi e le pratiche di DevOps imparate a lezione. 
A tal fine, per simulare un contesto reale è stato realizzato un sito di progetto, condiviso con un committente ed esperti di dominio di fantasia che verrà descritto nelle sezioni seguenti.  

## Componenti

+ Acampora Andrea - <andrea.acampora@studio.unibo.it>
+ Accursi Giacomo - <giacomo.accursi@studio.unibo.it>
+ Giulianelli Andrea - <andrea.giulianelli4@studio.unibo.it>

